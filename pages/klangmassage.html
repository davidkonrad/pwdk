<p>
De seneste år, i takt med at jeg er begyndt at faciliterer cacao ceremonier, er min interesse for klang og lyd begyndt at spire. Det startede med en syngeskål, jeg fik i 40 år fødselsdagsgave. Så tog det fart, og pludselig havde jeg flere skåle, rainsticks, vindklokker og købte også en tromme, som blev special lavet til mig. Ved et tilfælde så jeg, at man kunne tage en klangmassagebehandler uddannelse. Det lød spændende, og jeg gik i gang med at undersøge det, og meldte mig til.

Inden jeg startede i foråret 2021 var jeg allerede begyndt at lave små 15-20 min. lydbade med nogle af mine psykoterapiklienter. Jeg opdagede, at det var en rigtig god måde, at få mine klienter ned i kroppen på. Jeg oplevede nemlig ofte, at de kom ind af døren, satte sig ned og var rigtig meget oppe i hovedet, og havde derfor svært ved at mærke, hvordan de egentlig havde det.
</p>

<p>
Efter jeg er blevet færdig som klangmassagebehandler, har jeg lavet rigtig mange klangmassager. Jeg mærker, hvordan lydene og vibrationer også påvirker mig, på en rigtig god måde. Så det er virkelig noget jeg nyder at udføre. Mine kunder giver også udtryk for, hvor rart det er, når tankerne pludselig stopper, og man bare er til stede i kroppen. Klangmassagerne udfører jeg i min lille træhytte i Taastrup, da energien dernede er helt fantastisk. Der er dejlig varmt og du bliver pakket ind i skøn energi omgivet af lys og krystaller.
</p>

<h2 class="display-4">Hvad er klangmassage?</h2>

<p>
Klangmassage er en blid massageform, hvor klangskålene bruges både direkte og indirekte på kroppen.

Klangtoner og vibrationer igangsætter et utal af lydbølger, som bevæger sig ind i dybereliggende dele af kroppens organer, muskler, led, sener, bindevæv, lymfesystem og centralnervesystemet. Herved påvirkes ubalancer og blokeringer på området, som kan være svære at nå med traditionel massage.
</p>

<p>
Udover at kunne hjælpe på en række problematikker som tankemylder, stress, søvnproblemer, angst, smerte, manglende energi mm. Så er klangmassage en yderst nydelsesfuld oplevelse. Denne tilstand af total afslappethed giver dig en mulighed for at genfinde dig selv og få fokus på, hvad der er vigtigt i dit liv, hvilket man hurtigt glemmer i en travl hverdag. Så hvis du har brug for hurtig opnåelse af dyb afslapning og stressreduktion, harmonisering af kroppens celler, frigivelse af spændinger i kroppen, er klangmassage måske noget for dig.
</p>



